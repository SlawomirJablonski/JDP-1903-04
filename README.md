<h2>Wnioski z pracy w zespole</h2>
<h3>1. Ile osób brało udział w projekcie? Ile czasu trwał projekt i co było zadaniem w projekcie?</h3>
<p>Rozwijanym projektem zespołowym był RESTowy sklep internetowy. Realizację projektu zaplanowano na 4 tygodnie. Do pracy nad projektem zespołowym zaproszono 6 uczestników bootcampu Java Developer.  Po pierwszym tygodniu liczba uczestników zmalała do 5. Zespół projektowy obejmował także Project Managera, którego rolę pełnił jeden z Mentorów oraz Mentorów wspomagających, którzy weryfikowali kod i zrozumienie zadań do wykonania.</p>
<h3>2. Jak była zorganizowana komunikacja w zespole i podział zadań na poszczególne osoby?</h3>
<p>Podczas projektu uczestnicy wykorzystywali specjalny kanał komunikatora szkoły Kodilla, pozwalający prowadzić rozmowy związane z projektem, umożliwiający kontakt z PMem i Mentorami. Codzienne "spotkania" na komunikatorze (daily), ułatwiały śledzenie statusów zadań oraz postępów innych członków zespołu. Miały miejsce także cotygodniowe wideo rozmowy za pośrednictwem komunikatora Skype, mające na celu podsumowanie postępów (review), wyciągnięcie wniosków (retro) i zaplanowanie kolejnych kroków realizacji projektów (planning). Do organizacji zadań w projekcie zaimplementowaliśmy technikę Kanban. Wizualizację procesu developmentu realizowaliśmy w systemie zarządzania projektami Jira, udostępniającym tablicę Kanban. Przy pomocy tablicy uczestnicy przypisywali sobie zadania do realizacji projektu jak i wykazywali status realizacji poszczególnego zadania.</p>
<h3>3. W jaki sposób dbaliście o jakość i spójność wynikowego kodu projektu?</h3>
<p>Aby zadbać o jakość i spójność wynikowego kodu ustaliliśmy zasady pracy w repozytorium:</p>
<ul>
<li>grupa pracowała na tym samym repozytorium zdalnym</li>
<li>uczestnik nie miał możliwości wysyłania commitów na branch master</li>
<li>po wykonaniu zadania należało wykonać Pull request, który jest zgłoszeniem prośby o zmerge'owanie brancha uczestnika do mastera</li>
<li>kod nie może trafić do głównego brancha bez sprawdzenia przez mentora</li>
<li>oprócz mentorów do code review zapraszani byli także uczestnicy projektu, aby lepiej poznać kod innych członków zespołu, lepiej rozumieć projekt oraz poznawać różne sposoby rozwiązywania problemów</li>
<li>pilnowaliśmy nazewnictwa commitów zgodnie z dobrymi praktykami</li>
<li>zawsze po pobraniu kodu z zdalnego repozytorium i przed przystąpieniem do jakichkolwiek zmian, należało zbudować lokalnie projekt</li>
<li>podobną procedurę z budowaniem wykonywano przed wypchnięciem brancha</li>  
</ul>
<h3>4. Co było największym problemem w pracy zespołowej i jak sobie z tym poradziliście?</h3>
<p>Największą trudność stanowiło wypracowanie jednej koncepcji dla szkieletu aplikacji (zawartość encji i powiązania między nimi). Różne propozycje członków grupy co do zawartości klas konsultowano podczas review aby wybrać kod z którego budowano finalne komponenty aplikacji. </p>
<h3>5. Jakie widzisz korzyści z pracy zespołowej w tym projekcie?</h3>
<p>Paca w projekcie grupowym dała namiastkę rzeczywistych problemów spotykanych w pracy dewelopera, gdzie jest się częścią większego zespołu pracującego nad wspólnym projektem. Zrozumiałem potrzebę dobrej komunikacji i organizacji projektu. Była to także dla mnie okazja praktycznego wykorzystania zdobytej wiedzy. Udział w projekcie zespołowym może w przyszłości wyróżnić mnie spośród innych kandydatów na stanowisko Junior Java Developera.</p>
<h3>6. Co było dla Ciebie największym wyzwaniem?</h3>
<p>Największym wyzwaniem dla mnie okazało się podążanie za szybkimi zmianami na branchach dostarczanymi przez uczestników i dostosowywanie pod tym kątem swojego kodu aby był spójny z resztą projektu.</p>
<h3>7. Gdybyś zaczynał projekt od zera, co byś poprawił lub zrobił inaczej?</h3>
<p>Mając możliwość ponownego rozpoczęcia projektu ustaliłbym częstsze review (co 4 do 5 dni) i równolegle do trybu ciągłego dostarczania efektów, wydzielałbym okresy czasu (w technice Scrum nazywane Sprintami) z planowaną ilością zadań do realizacji. Miałoby to skutkować zrealizowaniem wszystkich głównych założeń projektu  (w naszym projekcie nie zdążyliśmy z jednym istotnym zadaniem: integracja dostarczonego pod koniec projektu front-endu z back-endem). </p>
